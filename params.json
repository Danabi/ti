{"name":"\"Sztuka teatralna\"","tagline":"Arteterapia","body":"# Niepełnosprawni a teatr\r\n\r\nTeatr zaliczany jest do najstarszych form sztuki i kulturowej działalności człowieka. Daje on możliwość przeżywania i przekazywania emocji, stanowi formę fizycznego i duchowego odreagowania. Szczególnie dla osób niepełnosprawnych stwarza okazję do zabawy i terapii. Iluzja, wcielanie się w role innych osób i odgrywanie na ogół improwizowanych sytuacji, tworzą schemat ulubionych zabaw dziecięcych. Uczestnictwo w procesie tworzenia jest też świetną okazją do rozwijania poczucia współdziałania oraz zwiększenia karności i odpowiedzialności.\r\n Dzięki pracy zespołowej rozwijają się indywidualne zdolności każdego dziecka, i kształtują się pozytywne zachowania społeczne. Praca nad spektaklem uczy cierpliwości, wytrwałości i rzetelności. Tego rodzaju aktywność pozwala ujawnić inicjatywę i samodzielność uczniów, umożliwia wzrost poczucia własnej wartości oraz pokonanie nieśmiałości i tremy. Konieczność zapamiętania poszczególnych ról teatralnych i ich prezentacja stwarza możliwość rozwijania uwagi, orientacji w przestrzeni, pamięci, poczucia rytmu, wzmacniania pozytywnych cech charakteru. Ruch sceniczny aktywizuje ciało i umysł, wpływa na wrażliwość i wyobraźnię. Zabawa w teatr ułatwia ekspresję własnych uczuć, a także kształtuje i doskonali liczne umiejętności, np. sposób artykulacji, interpretacji tekstu, umiejętności ruchowe, manualne.\r\nPrzygotowanie inscenizacji wymaga twórczego zaangażowania wszystkich  uczestniczących w przedstawieniu. Każdy może zgłosić swój pomysł lub pomóc w przygotowaniach. Wszelkiego rodzaju aktywność artystyczna np. malowanie, lepienie masek, projektowanie dekoracji i strojów, śpiew, umożliwia zapewnienie każdemu z nich poczucia sukcesu, ośmielenie i aktywizowanie.\r\n\tBawiąc się w teatr młodzi aktorzy rozwijają w sobie łatwość, naturalność\r\ni bezpośredniość ekspresji, wyrazistość i swobodę wypowiedzi wspieranej w naturalny sposób mimiką i gestem. Improwizacje i potrzeba znalezienia właściwych środków wyrazu kształcą wyobraźnię. Podkreślić zatem należy korzyści, jakie zajęcia teatralne przynoszą w rozwoju osobowości i umiejętności dzieci niepełnosprawnych, wspierając konwencjonalne formy dydaktyki praktykowane w codziennych zajęciach szkolnych.\r\n\r\n# Koło teatralne \"Fantazja\"\r\n\r\n\r\n","google":"","note":"Don't delete this file! It's used internally to help with page regeneration."}